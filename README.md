# Monopoly

ZASADY GRY

Gra przy każdym stoliku toczy się wg poniższych zasad :
PODSTAWOWE ZASADY GRY MONOPOLY Jest klasyczną grą polegającą na kupnie, wynajmie i sprzedaży nieruchomości w celu pomnażania kapitału. Wyruszając z pola START przesuwasz pionek po planszy o tyle pól, ile oczek wyrzuciłeś kostkami.

Gdy wejdziesz na pole stanowiące nieruchomość nie należącą jeszcze do nikogo, możesz kupić ją od banku. Jeżeli nie zdecydujesz się na zakup, nieruchomość sprzedawana jest w drodze licytacji po najwyższej oferowanej cenie. Gracz będący właścicielem nieruchomości pobiera czynsz od przeciwników, których pionki się na niej zatrzymają. Budowa domów i hoteli znacznie zwiększa pobierany czynsz -rozsądek podpowiada więc stawianie budynków wszędzie tam, gdzie jest to możliwe. Jeżeli potrzebujesz gotówki, bank udziela kredytu pod zastaw nieruchomości. Musisz dokładnie wykonywać polecenia wynikające z kart "Szansa" i "Kasa Społeczna". Uważaj Jednak - może się zdarzyć, że trafisz do więzienia!

CEL GRY
Doprowadzić do bankructwa wszystkich pozostałych graczy

PRZYGOTOWANIE GRY
Bankier układa domy, hotele, karty "Tytuł Własności" oraz pieniądze (w kolejności nominałów) w poszczególnych przegródkach pudełka, oddziel karty "Szansa" i "Kasa Społeczna", tasuje osobno każdą z talii i kładzie tekstami do dołu w odpowiednich miejscach na planszy.

Każdy z graczy wybiera jeden pionek i stawia go na polu "Start". Jeżeli gracz jest właścicielem nieruchomości to musi pilnować, aby inni gracze płacili czynsz. Pożyczać pieniądze z banku można tylko pod zastaw nieruchomości Nie można pożyczać pieniędzy od innych graczy ani udzielać pożyczek innym.


PIENIĄDZE
Bankier wydaje każdemu graczowi po 1500 zł, w następujących nominałach:
- dwa banknoty po 500 zł,
- cztery banknoty po 100 zł,
- jeden banknot 50 zł,
- jeden banknot 20 zł,
- dwa banknoty po 10 zł,
- jeden banknot 5 zł.
- pięć banknotów po 1 zł,

BANKIER
Bank zarządza nie tylko pieniędzmi, ale także kartami "Tytuł Własności", domami i hotelami dopóki nie zostaną zakupione przez graczy. Bank wypłaca także pensje i premie, udziela pożyczek pod hipotekę oraz pobiera podatki, zwroty pożyczek hipotecznych z odsetkami, wszystkie opłaty z tytułu kar. Jeżeli zachodzi konieczność przeprowadzenia licytacji, bankier pełni również obowiązki licytatora. Bank nigdy nie bankrutuje. Jeżeli w banku zabraknie pieniędzy, bankier może wystawiać rewersy wypisane na zwykłych kartkach papieru.
Każdy z graczy ma 50 sekund na ruch. Bankier ma obowiązek pilnować tego czasu. Po jego przekroczeniu kolejka przechodzi na następnego gracza nawet jeśli poprzedni nie dokończył zamierzonej transakcji.


PRZEBIEG GRY
Gracze rzucają obiema kostkami w kolejności zgodnej z ruchem wskazówek zegara. Ten, który uzyska najwyższą sumę oczek, rozpoczyna rozgrywkę.
Każdy gracz w swojej kolejce rzuca dwiema kostkami i przesuwa pionek o liczbę pól równą sumie wyrzuconych oczek w kierunku wskazanym strzałką. Rodzaj pola, na którym pionek kończy ruch, decyduje o tym, co robi dalej. Na jednym polu może stać jednocześnie kilka pionków. Zależnie od tego, na jakim polu zatrzymał się pionek,
gracz może:
- zakupić działkę budowlaną lub inną nieruchomość
- zapłacić czynsz za wejście na nieruchomość mającą właściciela
- zapłacić podatek
- wziąć kartę "Szansa" lub "Kasa Społeczna"
- pójść do więzienia
- odwiedzić więzienie
- odpocząć na polu "Bezpłatny Parking"
- wziąć 200 zł pensji.

DUBLET
Jeżeli gracz wyrzuci dublet (taką samą liczbę oczek na obu kostkach), przesuwa pionek i dokonuje wszystkich transakcji związanych z polem, na którym się zatrzymał. Następnie rzuca jeszcze raz kostkami i wykonuje kolejny ruch. Jeżeli gracz wyrzuci dublet trzeci raz pod rząd, idzie prosto do więzienia.

PRZEJŚCIE PRZEZ START
Za każdym razem, gdy gracz zatrzyma się na polu START albo przechodzi przez to pole, poruszając się w kierunku wskazanym strzałką, bank wypłaca mu pensję 200 zł. Możliwe jest dwukrotne otrzymanie pensji w jednej kolejce, gdy zaraz po przejściu przez pole startowe gracz wejdzie na pole "Szansa" lub "Kasa Społeczna" i dostanie polecenie "Przejdź na Start".

LICYTACJA
Jeżeli gracz wejdzie na działkę budowlaną nie mającą właściciela (to znaczy taką, której karta "Tytuł Własności" jest jeszcze w banku), ma prawo ją kupić. Jeżeli decyduje się na zakup, wpłaca do banku kwotę wydrukowaną na tym polu. W zamian otrzymuje z banku kartę "Tytuł Własności", którą kładzie przed sobą kolorową stroną do góry. Jeżeli nie zdecyduje się na kupno, bank musi natychmiast przeprowadzić licytację tej działki. Licytacja zaczyna się od dowolnej kwoty, którą zaproponuje któryś z graczy. Mimo, że gracz zrezygnował z prawa zakupu, może także uczestniczyć w licytacji.

CZYNSZ
Posiadanie "Tytułu Własności" pozwala na pobieranie czynszu od graczy, których pionki zatrzymują się na danej działce. Najkorzystniejsze jest posiadanie całej dzielnicy czyli wszystkich działek oznaczonych tym samym kolorem - innymi słowy: monopol. Wtedy na działkach tej dzielnicy gracz może budować domy i hotele. Jeżeli pionek zakończy ruch na działce budowlanej należącej do innego gracza, właściciel działki może zażądać zapłacenia czynszu. Musi to jednak zrobić zanim następny gracz rzuci kostkami. Wysokość czynszu podana jest na karcie "Tytuł Własności" i zależy od liczby budynków na tej działce. Jeżeli wszystkie działki w danej dzielnicy należą do jednego właściciela, czynsz na każdej niezabudowanej działce jest podwójny. Właściciel działki nie może jednak żądać podwójnego czynszu, jeżeli zastawił pod hipotekę jakąkolwiek działkę w tej dzielnicy. Gracz nie płaci za wejście na zastawioną działkę. Jeżeli na działce wybudowano domy lub hotele, czynsz jest znacznie wyższy, dokładna stawka podana jest na karcie "Tytuł Własności".

ELEKTROWNIA I WODOCIĄGI
Jeżeli gracz wejdzie na pole "Elektrownia" lub "Wodociągi", może je zakupić, o ile nie mają jeszcze właściciela. Tak jak w przypadku działki budowlanej, wpłaca do banku kwotę wydrukowaną na tym polu. Jeżeli gracz nie zdecyduje sie na zakup, bankier sprzedaje nieruchomość na licytacji. Jeżeli obiekt użyteczności publicznej, na którym zatrzymał się pionek, należy do innego gracza, może on zażądać zapłacenia czynszu w wysokości zależnej od sumy oczek wyrzuconej w danym ruchu.
Jeżeli należy do niego tylko jeden obiekt, liczbę oczek mnoży się przez cztery. Gdy natomiast ten sam gracz jest właścicielem zarówno elektrowni jak i wodociągów, liczbę oczek mnoży się przez dziesięć.

DWORZEC KOLEJOWY
Jeżeli gracz jako pierwszy wejdzie na takie pole dworzec kolejowy, ma prawo kupić dworzec. Jeżeli nie zdecyduje się na zakup, bankier wystawia dworzec na licytację. Jeżeli dworzec, który odwiedził gracz, ma już właściciela, gracz musi zapłacić mu kwotę podaną na karcie "Tytuł Własności" .Wysokość opłaty zależy od tego, czy właściciel danego dworca posiada również inne dworce.

SZANSA I KASA SPOŁECZNA
Wejście na pole "Szansa" lub "Kasa Społeczna" .Wejście na jedno z takich pól oznacza, że gracz musi wziąć wierzchnią kartę z odpowiedniej talii i wykonać podane na niej polecenie.
Z polecenia może wynikać:
-przesunięcie pionka
- wpłata pieniędzy do banku
-otrzymanie pieniędzy
-konieczność pójścia do więzienia
-możliwość bezpłatnego wyjścia z więzienia.
Gracz musi natychmiast wykonać polecenie podane na karcie, a następnie włożyć ją pod spód odpowiedniej talii. Jeżeli gracz wylosował kartę "Wyjdź bezpłatnie z więzienia", może zachować ją na przyszłość lub sprzedać innemu graczowi po dowolnej cenie.
Uwaga: można wylosować polecenie przesunięcia pionka na inne pole. Jeżeli po drodze gracz przejdzie przez START, otrzymuje z banku 200 zł. Idąc do więzienia gracz nie przechodzi przez START.

PODATEK
Wejście na pole "Podatek dochodowy" lub "Domiar podatkowy" Jeśli gracz wejdzie na takie pole, wpłaca do banku podaną na nim kwotę.

BEZPŁATNY PARKING
Jeżeli gracz wejdzie na pole "Bezpłatny parking", odpoczywa do następnego ruchu. Nie ma żadnej kary ani nagrody za wejście na to pole. Stojąc na takim polu gracz może normalnie dokonywać wszystkich transakcji (np. pobierać czynsz, budować domy itd)
Gracz możesz trafić do więzienia, jeżeli:

WIĘZIENIE
- wejdzie na pole z napisem "Idź do więzienia”
-wylosuje kartę "Szansa" lub "Kasa Społeczna" z poleceniem "Idź do więzienia”
-wyrzuci dublet trzy razy pod rząd.
Gdy gracz zostaje wysłany do więzienia, jego ruch się kończy. Idąc do więzienia nie otrzymuje pensji 200 zł, niezależnie od tego, gdzie stał jego pionek.
Aby wyjść z więzienia może:
- zapłacić 50 zł grzywny i wyjść z więzienia w następnej kolejce
- wykorzystać posiadaną kartę "Wyjdź bezpłatnie z więzienia"
-kupić od innego gracza i wykorzystać kartę "Wyjdź bezpłatnie z więzienia"
- czekać w więzieniu trzy kolejki, próbując wyrzucić dublet.
Jeżeli graczowi uda się wyrzucić dublet, wychodzi z więzienia, przesuwając pionek o sumę wyrzuconych oczek. Jeżeli w trzecim ruchu nie uda mu się wyrzucić dubletu, wpłaca do banku 50 zł i przesuwa pionek o sumę wyrzuconych oczek. Przebywając w więzieniu gracz może wykonywać wszystkie operacje finansowe, tzn. kupować i sprzedawać nieruchomości, budować domy, pobierać czynsze itd. Jeżeli gracz nie został wysłany do więzienia, ale w trakcie gry wszedł na pole "Więzienie", oznacza to, że tylko je odwiedza. W następnym ruchu może normalnie przesunąć pionek.

BUDOWA DOMÓW
Jeżeli gracz jest właścicielem całej dzielnicy, tzn. wszystkich działek oznaczonych tym samym kolorem, może budować w niej domy. Postawienie domów zwiększa czynsz płacony przez graczy, którzy zatrzymują się na zabudowanych działkach. Cena domu podana jest na karcie "Tytuł Własności". Gracz może kupować domy w trakcie swojego ruchu albo pomiędzy ruchami innych graczy. Gracz musi stawiać domy równomiernie na wszystkich działkach, różnica pomiędzy liczbą domów na poszczególnych działkach w tej samej dzielnicy nie może być większa niż jeden. Nie można zatem wybudować na jednej działce
drugiego domu zanim nie postawi się po jednym domu na wszystkich działkach danej dzielnicy. Zasada ta obowiązuje przy stawianiu wszystkich kolejnych domów Na jednej działce można wybudować maksymalnie cztery domy. Nie można budować domów, jeżeli chociaż jedna działka w danej dzielnicy jest zastawiona. Zasada równomierności zabudowy musi być również przestrzegana przy sprzedaży domów do banku. Jeżeli gracz zabudował tylko jedną lub dwie działki w należącej do niego dzielnicy, nadal pobiera podwójny czynsz od gracza, który zatrzymał się na niezabudowanej działce w tej dzielnicy.

BUDOWA HOTELI
Gracz Musi mieć po cztery domy na każdej działce w swojej dzielnicy zanim będziesz mógł postawić w niej hotel. Hotele kupuje się tak jak domy. Cena hotelu równa jest sumie cen czterech domów, które zwracasz do banku kupując hotel i ceny podanej na karcie "Tytuł Własności". Nie trzeba najpierw budować domów, a następnie wymieniać ich na
hotel. Można od razu zakupić hotel pod warunkiem, że na pozostałych działkach w danej dzielnicy również postawione zostaną hotele albo po cztery domy. Na jednej działce może stać tylko jeden hotel. Jeżeli w banku zabraknie domów lub hoteli, gracz musi czekać z zakupem dopóki inni gracze nie sprzedadzą budynków do banku. Podobnie przy sprzedaży hoteli - nie można zamienić hoteli na domy, jeżeli w banku brak jest domów. Jeżeli
w banku jest ograniczona liczba budynków, a dwóch lub więcej graczy pragnie jednocześnie zakupić więcej niż bank ma w zapasie, bankier sprzedaje budynki w drodze licytacji rozpoczynając od ceny podanej na karcie "Tytuł Własności".

SPRZEDAŻ DZIAŁEK I DOMÓW
Można sprzedawać niezabudowane działki, dworce i obiekty użyteczności publicznej innym graczom po dowolnie ustalonej cenie. Nie można jednak sprzedać danej działki, jeżeli inna działka w tej samej dzielnicy jest zabudowana. Jeżeli gracz chce odsprzedać działkę budowlaną, musi najpierw sprzedać do banku wszystkie domy ze wszystkich działek w tej dzielnicy. Domy muszą być sprzedawane równomiernie (patrz rozdział "Domy").
Domów i hoteli nie można sprzedawać innym graczom a jedynie do banku za połowę ceny podanej na karcie "Tytuł Własności". Budynki można sprzedawać w każdej chwili. Za hotele bank płaci połowę ceny zakupu plus połowę ceny czterech domów zwróconych przy stawianiu hotelu. Można zamienić hotel na cztery domy, otrzymując dodatkowo
z banku połowę kwoty zapłaconej przy zamianie czterech domów na hotel. Bank nie kupuje od graczy działek.

ZASTAW
Jeżeli graczowi brakuje Ci pieniędzy, może wziąć z banku kredyt pod zastaw nieruchomości. Zastawiając działkę budowlaną musisz najpierw sprzedać do banku wszystkie budynki z całej dzielnicy. Następnie odwraca kartę "Tytuł Własności" stroną z napisem "Zastawiona" do góry i pobiera z banku podaną na niej kwotę. Jeżeli chce odciążyć hipotekę, musisz zwrócić do banku kwotę pożyczki plus 10% odsetek. Zastawiona nieruchomość pozostaje nadal własnością gracza. Żaden inny gracz nie może jej przejąć spłacając kredyt.
Jeżeli nieruchomość jest zastawiona, gracz nie pobiera czynszu od graczy, którzy się na niej zatrzymają. Zastawioną nieruchomość możesz sprzedać innemu graczowi po dowolnie ustalonej cenie. Nabywca może od razu odciążyć hipotekę, płacąc do banku wartość hipoteczną plus 10% odsetek. Może również pozostawić nieruchomość pod hipoteką, wpłaca wtedy do banku 10% odsetek. Jeżeli później zdecyduje się odciążyć hipotekę musi drugi raz zapłacić odsetki w wysokości 10%. Kiedy odciąży hipoteki wszystkich działek budowlanych stanowiących jedną dzielnicę, może ponownie budować domy płacąc za każdy pełną cenę.

BANKRUCTWO
Jeżeli gracz jest winny bankowi lub innemu graczowi więcej niż może uzyskać ze sprzedaży wszystkich swoich nieruchomości, ogłasza bankructwo i wypada z gry. W przypadku, gdy wierzycielem jest bank, bankier przejmuje gotówkę i nieruchomości, które następnie sprzedaje w drodze licytacji. Jeżeli bank przejął nieruchomość zastawioną, przed licytacją odciąża hipotekę. Gdy gracz zbankrutuje, oddaje kartę "Wyjdź bezpłatnie z więzienia". Jeżeli
zbankrutował, a jest winny innemu graczowi, jego domy i hotele zostają sprzedane do banku za połowę ceny zakupu, a wierzyciel otrzymuje gotówkę, nieruchomości i ewentualnie kartę "Wyjdź bezpłatnie z więzienia". Jeśli któraś z nieruchomości była zastawiona, wierzyciel musi zapłacić 10% odsetek i ma do wyboru odciążenie hipoteki albo pozostawienie nieruchomości pod hipoteką•
Dodatkowe uwagi :Jeżeli gracz musi zapłacić więcej, niż ma w gotówce, może zaproponować swojemu wierzycielowi zapłatę nieruchomością niezabudowaną. Może wtedy uzyskać cenę nawet przewyższającą podaną na karcie, jeżeli dana nieruchomość zapewni wierzycielowi posiadanie całej dzielnicy albo zablokowanie takiej możliwości innemu graczowi.


ZAKOŃCZENIE GRY.
Pierwszy gracz, który zbankrutuje, odpada z gry. Z chwilą, gdy zbankrutuje drugi gracz, rozgrywka zostaje zakończona. Bankrut oddaje wierzycielowi (którym może być inny gracz lub bank) wszystko co posiada, również budynki i nieruchomości. Gracze, którzy nie zbankrutowali, obliczają swój majątek:
- gotówkę
-działki budowlane, dworce i obiekty użyteczności, wycenione według wydrukowanej na planszy wartości
-zastawione nieruchomości za połowę podanej na planszy ceny
-domy według ceny zakupu
-hotele według ceny zakupu, wliczając w to cenę trzech domów.
Najbogatszy gracz zostaje zwycięzcą!
Inna możliwość :po upływie ustalonego czasu gra kończy się i wygrywa najbogatszy w tym momencie gracz
